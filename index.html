<!DOCTYPE html>
    <html lang="ro">
        <head>
            <meta charset="utf-8"/>
            <title>Zenobia de Gellu Naum</title>
        </head>
        <body>
            <img src="https://lh3.googleusercontent.com/ru5BqVBx1THFdnkj8sBep-2x_9ZEXkfbLYCYIlyyxCemxzJU6CiiXslu3e9mwOuPeqAVEQJKzSX11Xz95RV6YEwqKdfYENYJNM2BG0s" alt="Fotografie alb-negru Gellu Naum"/>
            <h1> Zenobia</h1>
            <p> de <strong>Gellu Naum</strong></p>
            <br/>
            <p>printre exodurile mele</p>
            <p>exista şi una Zenobia supranumită refuzul falsei conştiinţe</p>
            <p>pe o şosea cânta purta baticuri</p>
            <p>ne adoram ştia două trei cuvinte mai scurte într-o limbă necunoscută</p>
            <p>eu treceam singur ca orice fihinţă umană o adoram mă făceam că nici n-o</p>
            <p>observ</p>
            <p>îi dădeam târcoale într-un camion de transport ghemuit printre prelate şi</p>
            <p>busturi de marmură</p>
            <p>în dreptul ei mă coboram intram în cabina telefonică formam un număr</p>
            <p>oarecare îmi ceream scuze</p>
            <p>apoi mă ghemuiam lângă ea era poate singura fericire posibilă</p>
            <br/>
            <p>era plăcut ne culcam cu oasele noastre îmbibate de amintirea unei străvechi</p>
            <p>adoraţii</p>
            <p>cu ochii noştri lucioşi înăuntru era o puternică adoraţie</p>
            <p>filozofam prostii ne simţeam bine</p>
            <p>departe rătăciţi orbiţi de faruri</p>
            <p>nu se putea să nu mă adore era o fihinţă umană</p>
            <p>ţinea degetele bine întinse pe o coapsă bine întinsă</p>
            <p>ne adoram Ce nevoie ai tu de cuvintele astea cam scurte</p>
            <p>(o dar cum le rostea ce superb eram fiecare în adoraţia celuilalt)</p>
            <p>să nu uiţi adoraţia asta ce fihinţă ai fi tu fără ea</p>
            <p>cunosc o pasăre care ne adoră nici nu ne vede ne pune gheara pe frunte</p>
            <p>ne poartă în marea ei limpezime o supranumită Zenobia pe o şosea</p>
            <p>internaţională</p>
            <p>de fapt ce fihinţă ai fi şi mai vrei să plantezi busturile astea pe stânga</p>
            <p>şoselei</p>
            <p>notează în carnet adoraţia</p>
            <br/>
            <p>stăteam aşa cu degetele bine întinse</p>
            <p>era o lumină gălbuie ceva între fulger şi gheaţă</p>
            <p>respiraţia noastră acoperea vuietele totul se legăna liniştit</p>
            <p>mă speria ferocea mea luciditate</p>
            <br/>
            <br/>
            <br/>
        </body>
    </html>
